# Exercicis

## 1. Arrays

## 1.1. Arrays - Nivell A

1. Crea un programa que demane deu números reals per teclat, els emmagatzeme en un array, i després mostre tots els seus valors.
2. Crea un programa que demane deu números reals per teclat, els emmagatzeme en un array, i després mostre la suma de tots els valors.
3. Crea un programa que demane deu números reals per teclat, els emmagatzeme en un array, i després ho recórrega per a esbrinar el màxim i mínim i mostrar-los per pantalla.
4. Crea un programa que demane vint números enters per teclat, els emmagatzeme en un array i després mostre per separat la suma de tots els valors positius i negatius.
5. Crea un programa que demane vint números reals per teclat, els emmagatzeme en un array i després ho recórrega per a calcular i mostrar la mitjana: (suma de valors) / núm. de valors.
6. Crea un programa que demane dos valors enters N i M, després cree un array de grandària N, escriga M en totes les seues posicions i ho mostre per pantalla.
7. Crea un programa que demane dos valors enters P i Q, després cree un array que continga tots els valors des de P fins a Q, i el mostre per pantalla.

## 1.2. Arrays - Nivell B

8. Crea un programa que cree un array amb 100 números reals aleatoris entre 0.0 i 1.0, utilitzant Math.random(), i després li demane a l'usuari un valor real R. Finalment, mostrarà quants valors del array són igual o superiors a R.
9. Crea un programa que cree un array d'enters de grandària 100 i ho emplene amb valors enters aleatoris entre 1 i 10 (utilitza 1 + Math.random()10). Després demanarà un valor N i mostrarà en quines posicions del array apareix N.
10. Crea un programa per a realitzar càlculs relacionats amb l'altura (en metres) de persones. Demanarà un valor N i després emmagatzemarà en un array N altures introduïdes per teclat. Després mostrarà l'altura mitjana, màxima i mínima així com quantes persones mesuren per damunt i per davall de la mitjana.
11. Crea un programa que cree dos arrays d'enters de grandària 10. Després introduirà en el primer array tots els valors de l'1 al 10. Finalment, haurà de copiar tots els valors del primer array al segon array en ordre invers, i mostrar tots dos per pantalla.
12. Crea un programa que cree un array de 10 enters i després mostre el següent menú amb diferents opcions:  
a. Mostrar valors.  
b. Introduir valor.  
c. Eixir.  
L'opció ‘a’ mostrarà tots els valors per pantalla. L'opció ‘b’ demanarà un valor V i una posició P, després escriurà V en la posició P del array. El menú es repetirà indefinidament fins que l'usuari trie l'opció ‘c’ que acabarà el programa.
13. Crea un programa que permeta a l'usuari emmagatzemar una seqüència aritmètica en un array i després mostrar-la. Una seqüència aritmètica és una sèrie de números que comença per un valor inicial V, i continua amb increments d'I. Per exemple, amb V=1 i I=2, la seqüència seria 1, 3, 5, 7, 9… Amb V=7 i I=10, la seqüència seria 7, 17, 27, 37… El programa sol·licitarà a l'usuari V, I a més de N (núm. de valors a crear).
14. Crea un programa que cree un array d'enters i introduïsca la següent seqüència de valors: 1, 2, 2, 3, 3, 3, 4, 4, 4, 4, 5, 5, 5, 5, 5 etc. fins a introduir 10 deu vegades, i després la mostre per pantalla.  
NOTA: Utilitza els mètodes de la classe ‘arrays’ per a ajudar-te a resoldre els següents exercicis.
15. Crea un programa que demane a l’usuari dos valors N i M i després cree un array de grandària N que continga M en totes les seues posicions. Després mostra el array per pantalla.
16. Crea un programa que cree un array d'enters i introduïsca la següent seqüència de valors: 1, 2, 2, 3, 3, 3, 4, 4, 4, 4, 5, 5, 5, 5, etc. fins a introduir 10 deu vegades, i després la mostre per pantalla. En aquesta ocasió has d'utilitzar arrays.fill().
17. Crea un programa que demane a l'usuari 20 valors enters i introduïsca els 10 primers en un array i els 10 últims en un altre array. Finalment, compararà tots dos arrays i li dirà a l'usuari si són iguals o no.
18. Crea un programa que cree un array de grandària 30 i ho emplene amb valors aleatoris entre 0 i 9 (utilitza Math.random()*10). Després ordena els valors del array i els mostrarà per pantalla.
19. Necessitem crear un programa per a mostrar el rànquing de puntuacions d'un torneig d'escacs amb 8 jugadors. Se li demanarà a l'usuari que introduïsca les puntuacions de tots els jugadors (habitualment valors entre 1000 i 2800, de tipus enter) i després mostre les puntuacions en ordre descendent (de la més alta a la més baixa).
20. Crea un programa que cree un array de grandària 1000 i ho emplene amb valors enters aleatoris entre 0 i 99 (utilitza Math.random()*100). Després demanarà per teclat un valor N i es mostrarà per pantalla si N existeix en el array, a més de quantes vegades.

## 2. String

**NOTA**: Utilitza mètodes de la classe String quan siga necessari per a ajudar-te a resoldre'ls

1. Crea un programa que demane una cadena de text per teclat i després mostre cada paraula de la cadena en una línia diferent.
2. Crea un programa que demane dues cadenes de text per teclat i després indique si són iguals, a més de si són iguals sense diferenciar entre majúscules i minúscules.
3. Crea un programa que demane per teclat tres cadenes de text: nom i dos cognoms. Després mostrarà un codi d'usuari (en majúscules) format per la concatenació de les tres
primeres lletres de cadascun d'ells. Per exemple si s'introdueix “Lionel”, “Martí” i “Alcocebre” mostrarà “LIOMARALC”.
1. Crea un programa que mostre per pantalla quantes vocals de cada tipus hi ha (quantes ‘a’, quantes ‘e’, etc.) en una frase introduïda per teclat. No s'ha de diferenciar entre majúscules i minúscules. Per exemple donada la frase “La meua mama m'acarona” dirà que hi ha:  
Núm. de A's: 7  
Núm. de E's: 1  
Núm. d'I's: 0  
Núm. d'O's: 1  
Núm. d'U's: 1  
1. Realitza un programa que llija una frase per teclat i indique si la frase és un palíndrom o no (ignorant espais i sense diferenciar entre majúscules i minúscules). Suposarem que l'usuari només introduirà lletres i espais (ni comes, ni punts, ni accents, etc.). Un palíndrom és un text que es llig igual d'esquerra a dreta que de dreta a esquerra. Per exemple:  
A cavall la vaca  
A una diputada tupida nua  
Mulla la llum  
Un aviador roda i va nu  

## 3. Matrius

1. Crea un programa que cree una matriu de grandària 5x5 que emmagatzeme els números de l'1 al 25 i després mostre la matriu per pantalla.
2. Crea un programa que cree una matriu de 10x10 i introduïsca els valors de les taules de multiplicar de l'1 al 10 (cada taula en una fila). Després mostrarà la matriu per pantalla.
3. Crea un programa que cree una matriu de grandària NxM (grandària introduïda per teclat) i introduïsca en ella NxM valors (també introduïts per teclat). Després haurà de recórrer la matriu i al final mostrar per pantalla quants valors són majors que zero, quants són menors que zero i quants són igual a zero.
4. Necessitem crear un programa per a emmagatzemar les notes de 4 estudiants (anomenats “Estudiant 1”, “Estudiant 2”, etc.) i 5 assignatures. L'usuari introduirà les notes per teclat i després el programa mostrarà la nota mínima, màxima i mitjana de cada estudiant.
5. Necessitem crear un programa per a registrar sous de dones i homes d'una empresa i detectar si existeix bretxa salarial entre tots dos. El programa demanarà per teclat la informació de N persones diferents (valor també introduït per teclat). Per a cada persona, demanarà el seu gènere (0 per a home i 1 per a dona) i el seu sou. Aquesta informació ha de guardar-se en una única matriu. Després es mostrarà per pantalla el sou mitjà de cada gènere.

## 4. HashMap

## 4.1. HashMap - Nivell A

1. Implementa un per gestionar les puntuacions dels jugadors. L'usuari ha d'afegir nous jugadors i les seues puntuacions, i també mostrar les puntuacions actuals.
2. Crea un programa per emmagatzemar paraules en anglès i les seues traduccions. L'usuari ha d'afegir noves paraules i obtindre les seues traduccions.

## 4.2. HashMap - Nivell B

3. Crea un programa en Java que permeta gestionar l'inventari d'una botiga. El programa hauria de ser capaç d'emmagatzemar el preu unitari i la quantitat disponible de diferents productes utilitzant un HashMap. L'usuari haurà de poder afegir nous productes, especificant el nom, preu unitari i la quantitat disponible. A més, el programa haurà de permetre mostrar l'inventari, mostrant per a cada producte la seua quantitat, preu unitari i el total acumulat de cada tipus de producte..
4. Escriu un programa en Java que facilite la gestió de les despeses en diferents categories. Utilitza un HashMap per emmagatzemar el preu unitari i la quantitat gastada per a cada categoria de despesa. L'usuari haurà de poder afegir noves despeses especificant la categoria, preu unitari i quantitat gastada. El programa també ha de permetre mostrar les despeses, indicant per a cada categoria la quantitat gastada, el preu unitari i el total acumulat de cada tipus de despesa.

## 5. ArrayList

## 5.1. ArrayList - Nivell A

1. Desenvolupa un programa que permeta als usuaris afegir comandes a una llista mitjançant un menú interactiu. Les comandes poden ser qualsevol text, des de tasques fins a productes d'una botiga. Després, mostra la llista completa de comandes.
2. Implementa un programa que mostre un menú on l’usuari pot gestionar una agenda de contactes. L'usuari pot afegir nous contactes (nom i número de telèfon) i mostrar la llista completa de contactes emmagatzemats en un ArrayList.
3. Crea un programa que utilitze un ArrayList per emmagatzemar nombres enters. L'usuari ha de poder afegir tants nombres com vullga. Després, calcula i mostra la mitjana dels nombres que ocupen posicions parelles a la llista.

## 5.2. ArrayList - Nivell B

4. Escriu un programa que utilitze un ArrayList per emmagatzemar una sèrie de paraules. L'usuari ha de poder afegir paraules a la llista. Després, elimina les paraules repetides i mostra la llista sense duplicats.
5. Implementa un programa que inverteix l'ordre dels elements d'un ArrayList. L'usuari pot afegir tants nombres com vullga, i el programa ha de mostrar la llista en l'ordre invers.
